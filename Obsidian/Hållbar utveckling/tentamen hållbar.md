---
tags: [hållbar]
---
# Tentamen Hållbar Utveckling

## Extentor
- [[2022-08-20 Hållbar]]
- [[2022-04-25 Hållbar]]
- [[2023-04-13 Hållbar]]
- [[2018-08-23 Hållbar]]


## Instuderingsfrågor

#### Hållbar utveckling

-   Ge ett exempel på en historisk miljömässig kollaps och förklara de grundläggande orsakerna
**Svar:** Aralsjöns avdämning (1960-talet). Sjön hade ett rikt ekosystem med fiske som livnärde staden (mat och ekonomiskt). Sovjetunionen bestämde att bygga en serie dammar och kanaler för att bevattna bomullsodlingar i regionen, vilket ledde till att floderna som matade sjön nästan helt torrlades och sjön började krympa. Det bidrog till:
	  - *Mänsklig (och organism) påverkan*: Byggandet av dammar och kanaler av människor för att bevattna jordbruksområden ledde till att sjön fick en betydligt mindre tillförsel av vatten från floderna. Otaliga hälsoproblem för organismer i ekosystemet. Stora delar av ekosystemet dog ut (framför allt fiskar). Väderskillnaden bidrar till hälsoproblem som astma/luftvägssjukdomar/näringsbrist/diarré och sociala och ekonomiska problem. 
	   - *Klimatförändringar*: Klimatförändringar, som ledde till minskade nederbördsmängder och högre temperaturer, bidrog till att sjön försvann. Torrare somrar och kallare vinter.
	   - *Konsekvenser för miljön*: Aralsjöns kollaps ledde till en rad miljökonsekvenser, som ökade mängder salt och föroreningar, vilket skadade både människor och djur i regionen. Ökad salthalt då vatten försvann vilket spreds tillsammans med sediment och förstörde bördig jord och grundvatten.

-   Definiera begreppet _hållbar utveckling_ enligt den standarddefinition som är framlagd i bl.a Brundtland-kommissionen
Svar: "En utveckling som tillfredsställer dagens behov utan att äventyra kommande generationers möjligheter att tillfredsställa sina behov."

-   Hållbar utveckling brukar sägas innefatta tre dimensioner. Vilka är dessa tre dimensioner och vad betyder de egentligen? Hur kan dessa tre dimensioner tolkas av t.ex. ett företag som producerar kylskåp i Bangladesh?
**Svar:** Socialt, ekonomiskt och ekologiskt.
*Socialt*: Främja rättvisa och inkludering. Skydda mänskliga rättigheter och förbättre livskvalitén. Detta innebär att främja jämlikhet, inkludering, god hälsa och utbildning, samt skydda rättigheter och möjligheter för alla människor.
*Ekonomisk*: Säkerställa hållbar ekonomisk tillväxt som främjar välstånd för samhället samtidigt som den skyddar miljön. Detta innebär att balansera ekonomisk tillväxt med miljömässig hänsynstagande och social rättvisa.
*Ekologiskt:* Sträva efter ett hållbart klimat. Handlar om att skydda och bevara naturen och dess resurser. Detta inkluderar att minska utsläpp av växthusgaser, skydda vattenresurser, skydda ekosystem och bevara biologisk mångfald.
*Bangladesh*: Säkerställa att tillverkning inte släpper ut miljögifter (t.ex freoner). Se till att det är bra arbetsförhållanden (och inget barnarbete). Använda material som går att återanvände, ej använda kritiska- och konfliktmineraler

-   Hur skiljer sig Sveriges 16 miljömål från FN:s _Sustainable Development Goals_ avseende de tre dimensionerna ovan?
**Svar**: Sveriges 16 miljömål är mer inriktade på den ekologiska (och lite sociala hållbarheten) än den ekonomiska och bevarandet av miljön medan FNs mål är mycket generella och vältäckande på alla tre aspekter med breda mål som ex no poverty, gender equality, climate action och clean water and sanity. Exempel på Sveriges miljömål är myllrande våtmarker, giftfri miljö, bara naturlig försurning och levande skog.

#### Ekologi

-   Förklara begreppen _stabila och instabila ekosystem_ samt hur dessa begrepp hänger ihop med begreppet _buffringsförmåga_
*Svar*: 
Buffringsförmåga är förmågan hos ett ekosystem att mildra och motverka effekterna av förändringar eller störningar. Att upprätthålla sin stabilitet och funktion under påfrestningar. 
**Stabilt** - har en rik biologisk mångfald och hög artrikedom där många arter är specialiserade och har en smal födonisch (t.ex regnskogar i Sydamerika). Däremot bidrar det till ett sårbart ekosystemet vid förändringar då det har en LÅG *buffringsförmåga*.
**Instabilt** - Tvärt om från ett stabilt. Få arter med en bred födonisch, alltså om ekosystemet utsätts för förändringar klarar de sig bättre. Alltså en HÖG buffringsförmåga.

-   Vad är _ekosystemtjänster_? Ge fem konkreta exempel på typer av tjänster som ekosystemen ger oss.
*Svar*:   
Ekosystemtjänster refererar till de förmåner och värden som människor får från ekosystemen och deras funktioner. Det är funktioner som man kan se att ekosystem ger människan utöver bara naturresurser. 
Fem exempel: *försörjande* (mat och vatten), *reglerande* (klimat och sjukdomskontroll), *stödjande* (kretslopp, pollinering och fotosyntes), *kulturella* (rekreation), *bevarande* (upprätthållande av biologisk mångfald)
		- KBSFR
-   Miljöeffekter kan klassificeras som globala, regional och lokala. Ge exempel på ett miljöproblem i respektive kategori och fundera över vad betyder detta för rättvisa.
*Svar*:
**Lokala - smog**: kan komma från industrier i närhet av städer, bidrar med hälsoskada (bland annat luftvägssjukdomar). Många företag har sin produktion i länder där arbetskraft är billig vilket exporterar denna miljöeffekt och konsekvenserna av den till det landet och de personerna som bor där som möjligen redan har det sämre ställt och har tillgång till sämre sjukvård. Alltså ses ofta inte problemet i ursprungslandet
**Regionala - försurning** (av skog, mark och vatten): Orsakas ofta från industrier som släpper ut bl.a svaveloxider, [[kväveoxider]] som sedan transporteras med vinden. Dessa kan sedan regnas ned. Försämrar skördar och grundvatten. (vatten -> alger -> ekosystemet dör ut pga solbrist). 
**Globala - global uppvärmning**: Koldioxid och växthusgaser släpps ut vilket ökar ozonlagret (i stratosfären). Temperaturen stiger och områden som redan är drabbade får det ännu värre med naturkatastrofer osv. 

#### Klimat

-   Förklara hur växthuseffekten fungerar
*Svar*:  Växthuseffekten är en naturlig process som håller jordens atmosfär varm genom att vissa gaser i atmosfären, så kallade växthusgaser, absorberar och återutstrålar värmeenergi som kommer från jordens yta. Växthusgaserna, som exempelvis koldioxid (CO2), metan (CH4), kväveoxid (N2O) och vattenånga (H2O), fungerar som en isolerande filt som fångar in en del av den infraröda strålning som annars skulle försvinna ut i rymden. Detta gör att temperaturen i atmosfären blir högre än vad den annars skulle vara.

-   Vilka är de antropogena (mänskligt orsakade) växthusgaserna och vilka är deras primära källor?
*Svar*: 
**CO2** (koldioxid) - Förbränning (av fossila bränslen, som olja, kol och naturgaser). 
**N2O** (kvävedioxid, lustgas) - Användning av kvävegödselmedel inom jordbruket, förbränning av fossila bränslen och annan industriell verksamhet. Främst jordbruket.
**Metan** (CH4) - Boskapsskötsel, risolding, deponier, förbränning och utvinning av biobränslen. Främst jordbruket.
**CFC, Freoner** - Används i kylsystem, isolering, som drivgaser och som lösnings och rengöringsmedel.

-   Vilken växthusgas är den dominerande (totalt sett)?
*Svar*: Totalt sätt är det vattenånga (H2O), som ligger på ca 70-90%. Av de antropogena är det däremot koldioxid på ca 50% av alla antropogena växthusgaser.

-   Det finns även utsläpp som sänker temperaturen - vilka då? Varför kan det ändå vara en dålig idé att öka dessa utsläpp?
*Svar*: Partiklar, sot, svavel (svaveldioxod, SO2), aerosoler. "Aerosolpartiklar". [[kväveoxider|NOx]]. [[flyktiga organiska kolväten]]. Dessa kan reflektera en del av solstrålningen tillbaka ut i rymden, vilket kan ha en kylande effekt på jordens klimat. Däremot dåligt för hälsa och miljö. Hälsa: Andning/luftvägar. Miljö: Förorena mark och vatten samt skada växter och djur. Även försurning och nedbrytning av ozonlagret.

#### Miljögifter

-   I Sverige upptäcktes kvicksilver som miljögift först i förgiftade rovfåglar på ett fält utanför Örtofta. Varför upptäcktes det just i rovfåglar och varifrån kom kvicksilvret?
*Svar*: Kvicksilver är en tungmetall som är giftig för både människor och djur. Eftersom rovfåglar är högst upp i näringskedjan är de extra känsliga då de ackumulerar ([[bioackumulering]]) höga halter ([[biomagnifiering]]) av gifter från byten längre ned i kedjan (som redan har gifter i sig). I Örtofta tolkades detta som ett miljöproblem då gifter tagit sig längst upp i näringskedjan, det brukar indikera på ett större miljöproblem. Det kom från åkrar och kom ut i vattendrag och fisk och bioackumlerades genom näringskedjan och därmed såg man det i toppkonsumenterna. Det kom från bekämpningsmedel som användes för skördar.

-   Vad betyder PBT och varför behövs klassificeringen för att göra en riskbedömning?
*Svar*: [[persistens]] (hur svårnedbrytbart det är), [[bioackumulering]](hur stor ansamling av ämnet i fettvävnaden), [[toxicitet]] (hur giftigt ämnet är). Klassificeringen behövs för att göra en riskbedömning då den täcker områdena för hur farligt det är för miljön.

-   Ge två exempel på ämnen som är av relevans för elektronikindustrin och som uppfyller alla krav på att vara miljögift
*Svar*: Kvicksilver, Bly (och Kadmium?). Även Bromerade flamskyddsmedel som nu har förbjudits i många länder.

#### Luftkvalitet

-   Beskriv vilka mänskliga aktiviteter och samhällssektorer som bidrar till utsläpp eller av var och en av dessa luftföroreningar: NOx, SOx, partiklar och flyktiga organiska kolväten (VOC)
*Svar*: 
[[kväveoxider|NOx]] - kommer från förbränning, så bl.a industrier och fordon. Energiproduktion
SOx - (svaveloxider) kommer från bland annat förbränning av fossila bränslen (kol, olja, diesel m.m.). Industrier, elproduktion. Även stålindustri.
[[partiklar]] - kommer från ofullständig förbränning, slitage på dubbdäck och avfall. Sot.
[[flyktiga organiska kolväten]] (VOC) - kommer från ofullständig förbränning, lösningsmedel, kemikalier, industrier och färg m.m.

-   Vilka miljö- och hälsoproblem är luftföroreningarna förknippade med?
*Svar:*
**NOx** - [[marknära ozon]], [[försurning]], [[övergödning]], partiklar, irriterar ögon och luftvägar, lever- och blodsjukdomar
**SOx** - andningsbesvär, hjärt- och kärlsjukdomar.
**Partiklar** - Binder med tungmetaller (som bly, kvicksilver), ger hälsorisker som stroke, andingsbesvär, lung- och hjärtsjukdomar, kärlsjukdomar.
**VOC** - Genom omvandling till marknära ozon. Det irriterar slemhinnor och luftvägar samt skadar växtlighet.

-   Förklara hur marknära ozon bildas och vilka källorna är till de utsläpp som orsakar marknära ozon kommer
*Svar:* [[kväveoxider|NOx]] + VOC + sol $\rightarrow$ $O_{3}$ (kemisk reaktion). Dessa är de som ger mest bidrag till marknära ozon. Ozon i stratosfären skapas med syre och solljus. 

-   Varför är partiklar farliga föroreningar och hur bildas de?
*Svar*: Bildas genom ofullständig förbränning, slitage på dubbdäck, sot och avfall. Binder med tungmetaller (som bly, kvicksilver), ger hälsorisker som stroke, andingsbesvär, lung- och hjärtsjukdomar, kärlsjukdomar. Tränger in sig djupt i lungorna. Partiklar kan också påverka miljön genom att orsaka försurning, nedfall av näringsämnen och skador på växter och djur.

-   Beskriv hur ozonhålet bildas och vad som är orsaken till det?
*Svar*: Ozonhålet är en minskning av ozonkoncentrationen i stratosfären. Brom och klor radikaler som bryter ner ozon. När dessa ämnen släpptes ut i atmosfären bröts de ned av UV-strålning och frigjorde kloratomer. Dessa kloratomer kunde sedan reagera med ozonmolekyler och bryta ner dem. Ett enda CFC-ämne kan orsaka nedbrytning av många tusen ozonmolekyler, vilket leder till minskade ozonhalter i stratosfären och skapar ett ozonhål. Uppåtgående luftströmmar transporterar upp dessa ämnen innan de bryts ner av solljus. Under polarvintern skapas stora luftvirvlar som har väldigt låg temperatur och kristallbildning sker, där bland annat klorradikaler bildas. Under vårmånaderna avtar virvlarna och kloret släpps ut och börjar bryta ner ozon vilket skapar ozonhålet över Antarktis. CFC (freoner) (användes tidigare i prayburkar, kylskåp och luftkonditioneringssystem) är skälet till ozonhålet.

Kväveoxider, lustgas, klor, brom och fluor bryter ner ozon (klor och fluor från CFC). Inte bra då det ger farlig exponering av UV.

(Montrealprotokollet förbjuder dessa ämnen)

#### Avfall

-   Vad gör man med hushållsavfallet (nämn två metoder för att ta hand om det) och vem har ansvaret för att det tas hand om?
*Svar*: Två metoder är deponi (dumpas på avfallsanläggningar, kan täckas med jord, detta är det sämsta) och förbränning (bränner avfall, genererar energi i form av värme och el), där kommun (eller regional myndighet) har ansvar, skiljer sig dock i olika länder. Privata aktörer kan ta hand om avfallet efter den är på centralen. Andra metoder är:  Återanvändning och återvinning. 

-   Vad är tankarna bakom EU:s avfallshierarki och hur kan man som utvecklare applicera detta mobiltelefoner?
*Svar*:
**Avfallshierarkin**:
En avfallstrappa där man vill undvika att komma längst ned (deponi). Längst upp är optimalt där man vill minska avfall och längst ned deponi. Man vill helst vill minimera mängden avfall, sedan återanvända så mycket material så möjligt, sedan återvinna om möjligt för att användas i nya material som inte kräver samma kvalitet på materialet då det oftast slits vid återvinning såsom malning, sedan förbränna då askan måste hanteras och deponeras och kan innehålla miljögifter och sist deponera då det kan läcka ut miljögifter i grundvatten och ekosystem från deponier.
![[Pasted image 20230524114455.png|300]]

**Utvecklare**:
Som utvecklare för mobiltelefoner kan man sträva efter att bygga mindre enheter och använda sig av mindre material som är problematiskt att återvinna. Man kan även konstruera telefoner så att man lätt kan plocka isär och återvinna det. Utöver det kan man konstruera telefoner som går att reparera smidigare (right-to-repair) och framför allt undvika material vi ej vill ha cirkulerande i våra ekosystem. Genom att minimerar människors hets kring att köp nya telefoner kan vi undvika avfall. 

-   Vad betyder begreppet _producentansvar_?
*Svar*: Producenterna ansvarar för att samla in och ta uttjänta produkter. Ökat ansvar ska motivera fler resurssnåla produkter, mer/bättre återvinning, färre gifter i produkter. Basically öka medvetenheten. Producentansvaret är lagstadgat i fem områden: förpackningar, däck, returpapper, bilar samt elektriska och elektroniska produkter

#### Resurser

-   Man brukar skilja på _lagerresurser_, _fondresurser_ och _flödesresurser_. Förklara skillnaden mellan dessa typer och ge två exempel på varje.
*Svar*:
**Lagerresurser** - En finit resurs som inte nybildas, förekomst minskar med uttag. Exempelvis kol, olja, naturgaser, mineralämnen och metaller.
**Fondresurser** - En resurs som ger avkastning. Att uttag görs i takt med återväxten (men stora uttag leder till utarmning). Exempelvis biomassa och grundvatten. Odling, skog, fisk. 
**Flödesresurser** - En resurs som används men inte förbrukas, som exempelvis sol(energi) och vind. Vi utnyttjar dem utan att störa grundresursen.  

-   Ge exempel på miljöpåverkan vid utvinning av mineraler.
*Svar*: Det kan släppas ut giftiga metaller vid utvinning och brytning, vilket bland annat påverkar ekosystemet där gruvan ligger. Det krävs även mycket energi för att utvinna mineraler och transporter för dem sedan. Energikällan kan vara fossila bränslen vilket är suboptimalt. Det blir även väldigt mycket avfall för ganska lite mineral.

-   Varför är sällsynta jordartsmineraler viktiga för elektronikindustrin?
*Svar*: Sällsynta jordartsmineraler spelar en viktig roll inom elektronikindustrin på grund av deras unika egenskaper och användningsområden. Finns inga likvärdiga ersättare som är mindre ovanliga. Metaller har även bäst ledningsförmåga. Några ytterligare egenskaper: magnetism, ljusstyrka, energilagring, halvledare, optiska egenskaper. 

-   Var i världen produceras sällsynta jordartsmineraler idag (till 90 %)?
*Svar*: Kina. Det finns flera faktorer som har bidragit till Kinas ledande roll, inklusive tillgång till rika resurser av sällsynta jordartsmineraler och låga produktionskostnader.

-   Vad är skillnaden mellan begreppen _konfliktmineraler_ och _kritiska mineraler_?
*Svar*: **Konfliktmineraler** är mineraler som utvinns i konfliktområden och är förknippade med konflikter och människorättskränkning. Dessa kan finansiera lokala militärer eller krigsherrar. Exempelvis i Kongo utvinns 4 metaller/mineraler (t.ex kobolt) som finansierar militära grupper och krigsbedrivning. Metaller som har hög risk: tenn, tantal, volfram/tungsten och guld (3TG). Långa värdekedjor ger svår spårbarhet. 
**Kritiska mineraler** är sådana som är funktionellt och ekonomiskt viktiga. Ofta material som har begränsad tillgång med få producenter och hög koncentration producenter på fåtal länder (Kina). Stor efterfrågan i förhållande till utbud. CRM (critical raw materials) - EUs lista på 30 kritiska råvaror. 

-   Vilka 4 mineraler är idag definierade som konfliktmineraler? Finns det andra mineraler som också leder till konflikter?
*Svar*: Tenn, tantal, volfram/tungsten och guld. 

#### Energi

-   Vilka är de främsta miljöproblemen kopplade till användningen av fossila bränslen? Är det någon skillnad på hur mycket växthusgaser olika fossila bränslen (gas/ kol/ olja) släpper ut?
*Svar*: Desto mer kol(dioxid) per enhet desto mer utsläpp – kol värst, olja i mitten och gas bäst. Dock är utsläppen från gasbränslen ofta lägre än de från kol och olja på grund av att gas är mer energieffektivt att använda och har en högre förbränningsgrad. Miljöproblem: växthuseffekt och försuring och partiklar i luft från ofullständig förbränning. Förorening av luft och vatten.

-   Kärnkraft och förnybara energislag är också förenade med miljöpåverkan. Vilka är de främsta miljö/hållbarhetsproblemen ur ett livscykelperspektiv för: (i) kärnkraft, (ii) bioenergi, (iii) vattenkraft, och (iv) solceller?
*Svar*:
**Kärnkraft**: Risk för kärnkraftsolyckor. Problem med förvaring och hantering av radioaktivt avfall. Stora mängder vatten används för att kyla reaktorer vilket sedan släpps ut i floder/hav och påverkar ekosystem (försurning?) då det ändrar temperaturen med sitt varma vatten. Kärnvapenspridning. Uranmalm behandlas med kemikalier. Uran är även en lagerresurs.
**Bioenergi**: Ökad efterfrågan på biomassa kan leda till skövling av skogar och minskning av biologisk mångfald. Konkurrens om markanvändning (mellan livsmedelsproduktion och biomassaproduktion) vilket kan leda till brist för matodling och ökade matpriser. Risk för negativ påverkan av mark, vatten och luft vid produktion och transport. Vid förbränning frisläpps partiklar som grödor kan ta upp (exempelvis kvävedioxid).
**Vattenkraft**: Påverkar fisk och andra djur i vatten. Påverkar flodsystemet och nivåer av syre och näringsämnen. Dammbyggen kan påverka lokalt samhälle och avskogning. Vatten som blir stillastående och syrefritt medför att nedbrytningen av växter och djur skapar metan och lustgas som släpps ut i ekosystemet.
**Solceller**: Produktion av solceller kan innebära användning av giftiga ämnen och produktion som kräver mycket energi. Man behöver kritiska metaller och möjligtvis konfliktmetaller. Svårt att återvinna!! Koldioxidutsläpp vid transportation och installering. Låg verkningsgrad då det inte alltid är sol och seriekoppling bidrar till att om det är en liten skugga på en del av solcellen fungerar den inte alls (tror dock detta är utdaterad, man har ny teknik för att undvika det).

-   När andelen sol- och vindkraft ökar i elsystemet krävs ofta olika systemlösningar för ökad flexibilitet. Varför då? Ge exempel på någon systemlösning som ökar flexibiliteten
*Svar*: Vi blir då mer beroende av väderförhållanden och därmed svår att förutsäga. Eftersom efterfrågan av el är i realtid och kan variera blir det svårkontrollerbart. Det kan också uppstå problem med att balansera frekvensen i elnätet, vilket är en avgörande faktor för att hålla elsystemet stabilt och säkert.

För att öka flexibiliteten kan man exempelvis installera energilagringssystem (batterier m.m.). Smarta elnät kan även hjälpa. Geografisk flexibilitet behövs med transmission och distributionsnät. Tidsflexibilitet behövs med lager ex. batterier eller vätgaslager. Efterfrågaflexibilitet behövs då det kan missmatcha mellan produktion och efterfrågan.

#### Strategiskt miljöarbete

-   Till vad kan man använda en livscykelanalys (LCA)? Ge fem olika syften och förklara hur en LCA används för att uppfylla dem.
*Svar*:
**Miljömärkning** - Bedömer miljöpåverkan och livslängden på en produkt under hela cykeln. Avgör om det är hållbart (i längden).
**Marknadsföring** - Används i reklam för produkter som marknadsförs som bra för miljön. 
**Underlag för policies (policyutformning)** - Kan bidra till lagar och regler (för exempelvis tillverkning eller återvinning).
**Investeringsunderlag** - Använda LCA för att motivera investeringar. 
**Testa ny teknik** - Ger ett bättre underlag hur bra denna nya teknik är för miljön från vagga till grav.
**Jämföra produkter** - För att avgöra produkt (eller process) som är bäst utifrån ett hållbarhetsperspektiv. 
**Identifiering av hotspots** - kan användas för att identifiera de delar av en produkts livscykel som har störst miljöpåverkan, så kallade hotspots.

-   Vad är en funktionell enhet och varför behöver man en sådan när man gör en formell LCA?
*Svar*: Definierar kvantitativ mätstorlek som används för att jämföra olika produkter, system eller processer i LCA. Denna enhet kan vara olika beroende på vilket objekt som analyseras. Begreppet funktionell enhet beskriver vilken nytta en produkt kan vara till och hjälper till att göra en rättvis jämförelse och avgränsning av två olika produktsystem. Det betyder att man, i stället för att utgå ifrån själva produkten, utgår från den funktionella nytta som uppnås genom att använda produkten. Funktionell enhet är en slags referensenhet till vilken man jämför produkter sinsemellan. T.ex. jämför lampor med lumentimmar. Andra exempel är en bil - antal körda timmar, mobiltelefon - användningstimmar osv. 

-   Vad menar man när man pratar om olika lösningar som att de är av typen _end-of-pipe_ och hur skiljer det sig från lösningar som utgår från _eco-design_?
*Svar*: **End-of-pipe** är att man vill begränsa ett utsläpp innan de kommer ut i luften medan **eco-design** är att man redan från början ska ha gjort sin produkt så att vi inte har detta utsläpp eller minskar det i alla steg.


#### Styrmedel

-   Förklara fyra av Sveriges miljömål, miljöpåverkans främsta orsaker, åtgärder och möjligheter att nå målen
*Svar*: Sverige har 16 miljömål. Fyra av dessa är:
1. **Begränsad klimatpåverkan** - Orsaker: Utsläpp av växthusgaser. Åtgärder: ökad användning av förnybar energi. Möjligheter: Investeringar i förnybar energi och energieffektiva teknologier
2. **Frisk luft** - Orsaker: Utsläpp av föroreningar i trafik, industrier och uppvärmning. Åtgärder: Förbättrad luftkvalitet genom renare teknik, elbilar, kollektivtrafik, utsläppsminskningar. Möjligheter: Ökad användning av förnybarenergi, hållbara transporter och renare industriprocesser.
3. **Giftfri miljö** - Orsaker: Användning av kemikalier i industri, jordbruk och hushåll. Åtgärder: Reglering av farliga kemikalier, giftfria alternativ och forskning. Möjligheter: Utveckling av hållbara alternativ till farliga kemikalier och ökad medvetenhet
4. **Ingen övergödning** - Orsaker: Utsläpp av näringsämnen från jordbruk, avlopp och industrier m.m. (som leder till övergödning av sjöar osv.). Åtgärder: Förbättrad jordbrukspraxis, minskad användning av gödningsmedel och bättre hantering av avfall.
![[Pasted image 20230526134459.png]]

-   Vad menas med allmänningarnas tragedi? Förklara med ett konkret exempel.
*Svar*: Att man utarmar en resurs då alla vill utnyttja den maximalt själva. Marknaden flödas med resursen och priset går ner. syftar på en situation där gemensamma resurser, så kallade allmänningar, riskerar att överutnyttjas eller förstöras på grund av brist på effektiv förvaltning och samarbete mellan användarna. Situationen innebär att varje individ har incitament att maximera sin egen nytta genom att utnyttja resursen så mycket som möjligt, vilket leder till överexploatering och försämring av resursens kvalitet eller tillgänglighet för alla
**Exempel**: Överfiske i öppna hav och gemensamm fiskevatten. Där varje fiskare har incitament att fånga så mycket fisk som möjligt för att maximera sin egen vinst. Detta leder till överfiske, där fiskbestånden utarmas och ekosystemet destabiliseras. På lång sikt blir fisket inte hållbart och både fiskarnas försörjning och ekosystemets hälsa hotas. Därför behöver man reglera resursen och ha en gemensam förvaltning (som kvotsystem, begränsningar osv)
Finns även ett ytterliga exempel vid mark mellan bönder. Att exempelvis inte alla låter får äta upp allt gräs, fuckar bördighet osv.

-   Vad betyder förkortningarna _RoHS, WEEE, REACH_ och _EU ETS_ och vad reglerar de?
*Svar*:
**RoHS** - Restriction of Hazardous Substances syftar till begränsa användning av kritiska ämnen i elektronikkomponenter. Detta genom att ersätta kvicksilver, kadmium, bly, sexvärt krom och flamskyddsmedel mot mindre farliga alternativ eller alternativ teknik. Direktiv för att minska giftiga substanser.
**WEEE** - Waste of Electrical and Electronic Equipment. Reglerar att elektronik inte får slängas som osorterat avfall utan ska lämnas till en särskild återvinningsstation. En del av EUs generella avfallspolitik (avfallstrappan, insamlingskrav, producentkrav)
**REACH** - Registration, Evaluation, Authorization and Restriction of chemicals. Reglerar registrering, utvärdering, tillstånd och begränsningar av kemiska ämnen. Innehåller även krav på användare av kemikalier.
		- Alla kemikalier som produceras eller importeras mer än 1 ton/år ska registreras
		- Omfattande kemikalielagstiftning
**EU ETS** - EU Emissions Trading System. (EU utsläppshandel). Reglerar hur mycket utsläpp av fossila bränslen fabriker får släppa ut. Däremot kan de köpa rätten att släppa ut mer än tillåtet genom att någon annan fabrik har släppt ut mindre än tillåtet. 

-   Styrmedel kan delas in i kategorierna _administrativa, ekonomiska_ och _informativa_ Förklara skillnaden mellan dessa samt fördelar och nackdelar med respektive styrmedelsgrupp.
*Svar*:
**Administrativa** - Krav och förbud (exempelvis lagar och föreskrifter). Fördel: Tydliga regler. Svaghet: Oflexibelt.
**Ekonomiska** - ekonomiska incitament som subventioner. Fördel: Subventioner. Inkluderar externaliteter (indirekta kostnader) där kostnaden för att hindra externaliteter från att uppkomma kan ersättas genom subventioner. Nackdelar: Påverkar enbart de som inte har råd (t.ex hög tull och avgifter).
**Informativa** - PR, reklam, "informera", certifieringar (svan-märkt m.m.) Fördel: billigt, Svaghet: Svaga (frivillighet)

##### Social hållbarhet

-   Vad betyder CSR? Beskriv fem områden som brukar räknas in under begreppet.
*Svar*: CSR - Corporate Social Responsibility (svenska: ansvarsfullt företagande) innebär att företag tar ansvar för sin påverkan på samhället och strävar efter att agera på ett hållbart och ansvarsfullt sätt. CSR omfattar ekonomiska, miljömässiga, sociala, etikmässiga frågor. Enligt chat även konsumentansvar (transparanta med produkter, hållbara produkter osv.) och samhällsengagemang (aktiv och engagerad i samhället).

-   Vad är UN Global Compact? Vad finns det för fördelar och nackdelar med denna typ av privata initiativ för hållbarhet?
*Svar*:   
UN Global Compact är ett frivilligt initiativ som startades av Förenta nationerna (FN) år 2000. Det syftar till att engagera företag och organisationer att anta hållbara och socialt ansvarstagande principer och arbeta för att främja en mer hållbar och inkluderande global ekonomi. Initiativet bygger på tio universellt accepterade principer inom områdena mänskliga rättigheter, arbetsrätt, miljö och korruptionsbekämpning. Det är världens största företags hållbarhets initiativ och är till för att företag ska jobba för att komma på bättre strategier och operationer för att inte mänskliga rättigheter ska brytas, förbättra arbete, förbättra miljö och hindra anti-korruption. Även ta ansvar för att samhället ska nå sina utvecklingsmål.
**Fördelar:** Många går med då det även finns finansiella fördelar med att gå med. Ökad transparans och redovisning. Skapande av partnerskap. Ett positivt varumärkesvärde.
**Nackdelar:** Väldigt generellt, alltså kan företag tolka rätt fritt (svårt med riktiga åtgärder). Frivilligt (och icke-bindande), så alla måste inte gå med. Kan bl.a leda till "[[green washing]]". 
