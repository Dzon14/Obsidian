## Reflektion och refraktion
-> [[Totalreflektion]]
-> [[Dispersion]]
-> [[Polarisering]]

När en ljusstråle träfar ett nytt medium reflekteras en del av [[Energi|energin]]
samtidigt som ljuset ändrar riktning något (dvs refrakteras). Vinkeln
mellan strålen och normalen till mediets yta kallas $\theta_1$. Enligt
**reflektionslagen** är reflektionsvinkeln $\theta_1' = \theta$.

![[Pasted image 20211024130757.png|260]]

Strålen som penetrerar mediet refrakteras med vinkeln $\theta_2$.
Förhållandet mellan infallsvinkeln och refraktionsvinkeln ges av
**[[Brytningslagen]]**:

$$n_1 sin\theta_1 = n_2 sin\theta_2$$

där $n_1$ och $n_2$ är mediernas [[Brytningsindex]]. Strålens våglängd
förändras också, enligt

$$\lambda_n = \frac{\lambda}{c/v} = \frac{\lambda}{n}$$

där $\lambda_n$ är våglängden i det nya mediet.
___

❓ Varför förändras våglängden?
* Atomerna i materialet kommer ha någon resonans. Fasfördröjning i varje skikt ger en lägre hastighet, men frekvensen återstår, leder till kortare våglängd.
___
Ett mått på hur väl ett material reflekterar [[Ljus]] kallas **reflektans**
och definieras som förhållandet mellan intensiteten på det infallande
och reflekterade ljuset

$$R = \frac{I_{ref}}{I_{in}}$$

där $I_{in}$ är intensiteten på det infallande ljuset, och $I_{ref}$ är
intensiteten på det reflekterade ljuset. Hur mycket [[Ljus]] som
transmitteras (går in i materialet) kallas **transmittans** och är på
samma sätt definierat som förhållandet mellan intensiteten på det
infallande och transmitterade ljuset

$$T = \frac{I_{tr}}{I_{in}} = 1-R$$

I det vinkelräta fallet kan reflektansen skrivas

$$R = \left(\frac{n_1-n_2}{n_1+n_2}\right)^2$$

vilket leder till att den reflekterade intensiteten blir

$$I_{ref} = \left(\frac{n_1-n_2}{n_1+n_2}\right)^2I_{in}$$